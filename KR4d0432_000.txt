# -*- mode: mandoku-view; -*-
#+TITLE: 剩語
#+DATE: 2015-08-25 00:08:57.507331
#+PROPERTY: ID KR4d0432
#+PROPERTY: BASEEDITION WYG    
#+PROPERTY: JUAN 提要
<pb:KR4d0432_WYG_000-1a>¶
欽定四庫全書　　　　　　集部五¶
　提要¶
　　剩語二巻　　　　　　　别集類四(元/)¶
　　　　(臣/)等謹案是集見永樂大典中或題曰艾性夫¶
　　　　剰語或題曰艾性夫孤山晩稿而不著性夫為¶
　　　　名為字亦不載時代考江西通志稱撫州三艾¶
　　　　叔可字無可憲可字元徳性字天謂皆工于詩¶
　　　　性闔門教授執經者盈門著有孤山詩集與永¶
<pb:KR4d0432_WYG_000-1b>¶
　　　　樂大典所題孤山晩稿相合呉澄支言集有髙一¶
　　　　䕫妻艾氏墓誌稱為咸淳貢士性夫之女習見¶
　　　　其家儒效屢以朂其夫云云與永樂大典所題¶
　　　　艾性夫合疑江西通志作性夫字天謂傳刻失一¶
　　　　夫字也考集中有謝枋得輓詩一首則性夫元¶
　　　　初尚存又曹安讕言長語稱于成化五年之元江¶
　　　　署學一家多蔵書内一詩集乃江浙道提舉艾性¶
　　　　夫作貫酸齋作序云云宋無江浙道提舉盖¶
<pb:KR4d0432_WYG_000-2a>¶
　　　　其晩年已仕元矣性雖亦講學之家而其詩¶
　　　　氣韻清㧞以妍雅為宗絶不似宋末有韻之¶
　　　　語録五七言古體筆力排盪尤為擅長曹安¶
　　　　稱其七言律太辣五七言絶歌行語多闗世¶
　　　　教併稱其銅雀研撲滿吟臨卭道士招魂歌¶
　　　　三首所論頗為得實謹採掇排次釐為二巻¶
　　　　用存其概至原書本分集編次其巻目已不¶
　　　　可見而永樂大典内題作剰語者較多今故¶
<pb:KR4d0432_WYG_000-2b>¶
　　　　　用以標名不復更為分析焉乾隆四十六年¶
　　　　　九月恭校上¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　　　總　校　官　(臣/)陸　費　墀¶
